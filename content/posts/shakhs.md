---
title: "शख्स"
date: 2024-03-22T11:16:17
modified: 2024-03-24T19:49:24
slug: shakhs
featured_image: "/images/posts/shakhs.jpg"
---

एक अरसा हो गया है उस शख्स से मिले
सोचता हूँ कैसा दिखता होगा ?

मुझे पता है उम्र के साथ चेहरे बदल जाते हैं
पर क्या वाकई बदल जाते हैं?

और क्या क्या बदलता है उम्र के साथ
रंग, रूप, चरित्र, व्यवहार?

अगर सब बदलता है तो जब किसी से मिलते हैं
तो किससे मिलते हैं, उस व्यक्ति से या उस समय से?

पर बदलता तो समय भी है?
तो मिलता कौन है हमें?
खुद से बाहर कोई शख्स?

या फिर खुद से ही मिलते रहते हैं हम बार बार
बदल कर व्यक्ति, चेहरे और समय?

~ Jitesh Dhamaniya
